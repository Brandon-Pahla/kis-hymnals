{
  "number": 764,
  "language": "tw",
  "title": "NG14 Sɔ Me Mu",
  "stanzas": [
    {
      "type": "verse",
      "lines": [
        "M’Ayenkwa pa Yesu,",
        "Kae me m’akwantu yim’,",
        "Menni ‘wirεkyekyefo bi",
        "Sε Wo nko b’re a menam yi’",
        "Ɔbra kwan yi so de,",
        "Me nko mentumi mfa so (sɔ me mu)"
      ],
      "number": 1
    },
    {
      "type": "chorus",
      "lines": [
        "M’Ayenkwa pa Yesu,",
        "Kae me m’akwantu yim’,",
        "Menni ‘wirεkyekyefo bi",
        "Sε Wo nko b’re a menam yi’",
        "Ɔbra kwan yi so de,",
        "Me nko mentumi mfa so (sɔ me mu)"
      ]
    },
    {
      "type": "verse",
      "lines": [
        "Mεhwε m’anim ara,",
        "Mεkɔ m’anim tee;",
        "Nea mesrε Wo ne sε,",
        "Ma menn’ru ‘kwantu yi awiei,",
        "Anka mεda W’ase",
        "Akamfo Wo din kronkron."
      ],
      "number": 2
    },
    {
      "type": "verse",
      "lines": [
        "Menim, Woka me ho,",
        "Me bo rentu da;",
        "Sε ‘bonsam de haw ny’naa",
        "Ba me so a me bo rentu da;",
        "Me mpaebɔ ara ne sε:",
        "Nyame, ma εnsi me yie."
      ],
      "number": 3
    },
    {
      "type": "verse",
      "lines": [
        "M’aw’rεkyekye Nyame, Me Hann ne me Nkwagye;",
        "Mesrε Wo Agya pa,",
        "Hyerεn di m’anim kyerε me kwan,",
        "Nea menam biara no,",
        "Mesrε, Agya, di m’anim kan."
      ],
      "number": 4
    },
    {
      "type": "verse",
      "lines": [
        "Atamfo ani hwε,",
        "As’refo repε as’re;",
        "Fεwdifo nso retwεn,",
        "Nanso menim sε wɔbεfεre;",
        "‘Fisε menim sε me",
        "Dimafo Nyame te ase daa."
      ],
      "number": 5
    },
    {
      "type": "verse",
      "lines": [
        "Sε m’akwantu yi",
        "Bεsi me yie a,",
        "Sε mede nkonimdi",
        "Bεkɔ fie a ne nyinaa firi Wo;",
        "Ao me Nkwagye Nyame",
        "Kae me ma εnsi me yie"
      ],
      "number": 6
    }
  ]
}