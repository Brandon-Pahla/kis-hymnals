{
  "number": 248,
  "language": "xh",
  "title": "248 Bona U-Yesu Uyadlula",
  "stanzas": [
    {
      "type": "verse",
      "lines": [
        "Bona naso isihlwele Sabazaliswe luvuyo,",
        "Yeyani le ntlanganiso, Kuthandazwa ngokuzola?",
        "Ngokuzola baphendula, \"Bona, uYesu uyadlula!\"",
        "Ngokuzola baphendula, \"Bona, uYesu uyadlula!\""
      ],
      "number": 1
    },
    {
      "type": "verse",
      "lines": [
        "Lo Yesu yena ngubani, Uphithizelis’ abantu?",
        "Unamandla na lo Yesu Okutsala bonk’ abantu?",
        "Iyaphuma impendulo, \"Bona, uYesu uyadlula!\"",
        "Iyaphuma impendulo, \"Bona, uYesu uyadlula!\""
      ],
      "number": 2
    },
    {
      "type": "verse",
      "lines": [
        "’Yesu wayephantsi apha, Wahamb’ indlel’ enentlungu;",
        "Waphilisa iziguli, Izithulu neziqhwala,",
        "Ngovuyo yathi nemfana, \"Bona, uYesu uyadlula!\"",
        "Ngovuyo yathi nemfana, \"Bona, uYesu uyadlula!\""
      ],
      "number": 3
    },
    {
      "type": "verse",
      "lines": [
        "Namhla kwindawo ngendawo, Sihamb’ apho ebekhona,",
        "Ufika kwindawo zethu, Ungena ahlale nathi.",
        "Yini singavumi sonke, \"Bona, uYesu uyadlula?\"",
        "Yini singavumi sonke, \"Bona, uYesu uyadlula?\""
      ],
      "number": 4
    },
    {
      "type": "verse",
      "lines": [
        "Nina nonke nisindwayo, Ukuphumla nikuphiwe;",
        "Nina ababhadulayo, Buyani namkel’ inceba.",
        "Kolingwayo nal’ uncedo, \"Bona, uYesu uyadlula!\"",
        "Kolingwayo nal’ uncedo, \"Bona, uYesu uyadlula!\""
      ],
      "number": 5
    },
    {
      "type": "verse",
      "lines": [
        "Xa ulwala olu bizo, Ulushiye uthando,",
        "Wokuncama akushiye, Waliwe nasezulwini.",
        "\"Kuphelile! Kuvaliwe!\" Bokhala abangamfuniyo,",
        "\"Silahliwe! Sekusemva!\" Bokhala, \"U-Yesu udlule!\""
      ],
      "number": 6
    }
  ]
}