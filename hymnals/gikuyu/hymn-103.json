{
  "number": 103,
  "language": "ki",
  "title": "103. Ta Njiira Wee Muraangiri (NZK 74)",
  "stanzas": [
    {
      "type": "verse",
      "lines": [
        "1.",
        "Ta njĩĩra we mũraangĩri, Kũrathererũka atĩa!",
        "Riiri ũcio wa Zayuni, kwĩ na marũũri maguo?",
        "Wee Mũgeendi ndũgĩũkĩre, ũrorete matu-inĩ,",
        "Warahũke wĩhotore, Tondũ rĩu nĩkũrakĩa.",
        "2.",
        "Mũraangĩri kiũmĩrĩrie, nĩũmũrĩkĩirũo njĩra,",
        "Marũũri ma gũũka gwake, Mũthenya wĩ hakuhĩ;",
        "Rĩrĩa coro ũrĩhuuhwo, arĩa akuũ maarahũke,",
        "Andũ a Ngai arĩa atheru, Nĩmakaheeo muoyo.",
        "3.",
        "Mũrangĩri one ũkeengi, wa mwaka wa Thabatũ;",
        "Mĩgaambo nĩĩranĩrĩra, ũthamaki nĩmũkinyu,",
        "Mũgeendi niĩ nĩndĩroona, Kĩrĩma gĩa Zayuni,",
        "Mũciĩ wa Jerusalemu, O na ũthaka waguo.",
        "4.",
        "Mũthamaki aikarĩte, mũciĩ ũcio mũthaka,",
        "Gĩtĩ-inĩ gĩake kĩega, Nĩho athamakagĩra,",
        "Kwĩ na thaayũ kũũndũ guothe, o na bũũthi mĩgũũnda-inĩ;",
        "Tĩĩri naguo wĩ na ũnoru, Na njũũĩ nĩihoreire.",
        "5.",
        "Mũrangĩri twĩ hakuhĩ, Bũrũri ũcio mũthaka,",
        "Tũthiĩ mbere tũkenete, Bũrũri waa gĩkeno,",
        "Thikĩrĩria kwĩ na rũĩmbo, Rũa arĩa mahonoketio;",
        "Nawe ndũkĩĩrutanĩrie, ũtuĩke wa rũĩmbo rũu"
      ],
      "number": 1
    }
  ]
}