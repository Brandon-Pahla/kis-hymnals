{
  "number": 472,
  "language": "rw",
  "title": "472 Nje Kugushima",
  "stanzas": [
    {
      "type": "verse",
      "lines": [
        "### 472 Nje Kugushima",
        "**1**",
        "Nje kugushima Mwami Mana,",
        "Nkuzaniy'ishimwe ryanjye;",
        "N'ubw'umwijima wabudika,",
        "Wow'uramboneshereza.",
        "Wangiz'umwana wawe Mana,",
        "Unyitaho buri munsi;",
        "Ni wowe soko y'imigisha,",
        "Ngushimiy'imigish'umpa.",
        "**2**",
        "Ngushimira k'uhor'undinda,",
        "N'ukuboko kwawe Mana.",
        "Iy'umutim'ucits'intege,",
        "Unsubizamw'imbaraga;",
        "Iyo nabuze kivurira,",
        "Undwanah'ukanduhura;",
        "Dor'ukuboko kw'Uwiteka,",
        "Ntikwananiwe gukiza.",
        "**3**",
        "Ngushimiy'impuhw'ungirira,",
        "Unkurahw'ibicumuro.",
        "Iy'utambabarir'ibyaha,",
        "Nari guhungira he se?",
        "Data ntabwo nzagutenguha,",
        "Warankijije ndakira.",
        "Mu maraso y'Umwami Yesu,",
        "Ni ho mboner'agakiza.",
        "**4**",
        "Nzi neza rwos'uwo nizeye,",
        "Ni we umboneshereza;",
        "Ni we Gitare kinkingira,",
        "Ni we byiringiro byanjye;",
        "Kabone n'ubwo nacogozwa,",
        "Ntazabura kunyitaho.",
        "Yampay'ubugingo bw'iteka,",
        "Nzajya mushimir'iteka."
      ],
      "number": 1
    }
  ]
}